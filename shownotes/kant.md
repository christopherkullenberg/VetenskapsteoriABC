# Immanuel Kant

* [Spotify](https://open.spotify.com/episode/1WSImaJREg5dhT1rriJR0I?si=B5NZglOeRJm9Sgo_RyYytA)
* [Archive.org](https://archive.org/details/vetenskapsteori-abcs-01-e-02-kant)

## Intro
 Idag ska vi tala om Immanuel Kant och de vetenskapsteoretiska problem som formulerades under slutet av sjuttonhundratalet på den Europeiska kontinenten. 

1. Först kommer jag att presentera Kants vetenskapsteoretiska projekt både översiktligt och med några viktiga fördjupande utvikningar som placerar honom mitt i den vetenskapliga revolutionen och upplysningen. följarföljareföljareföljaree

2. Därefter kommer jag att gå igenom mera detaljerat några centrala passager i det kapitel som kallas för Inledning B till *Kritik av det rena förnuftet*, eftersom detta pekar på de absolut viktigaste komponenterna i Kants vetenskapsteori. Jag kommer här använda mig av den svenska översättningen av Jeanette Emt från 2004 för att citera några av de mest berömda och centrala  passagerna ur texten.

3. Sist men inte minst kommer jag att prata lite om det intellektuella efterskalv som Kants vetenskapsteori gav upphov till, framförallt med fokus på vad som hände när den naturvetenskap som Kant lutade sig mot förändrades. Kort sagt, om Kant grundade sig i Newtons fysik och Euklides geometri och dessa, eftr Kants död förvisso, ersattes av en Einsteinsk fysik och en serie icke-euklidiska geometrier, vad återstår då av Kants filosofiska hus? Har grundpelarna underminerats till den grad att huset rasar eller är det så att det håller bara vi förbättrar vissa delar? 

<!-- Kort break -->

## 1. Kants vetenskapsteori
 Vad är då Kants bidrag till vetenskapsteorin? För att ta reda på det transporterar vi  oss  tillba ka till Königsberg och 1780-talet då Kants "Kritik av det rena förnuftet" publicerades, i en första utgåva 1781 och en andra utgåva 1787. 

Detta verk är utant tvekan ett av de viktigaste vetenskapsteoretiska arbetena i den västerländska filosofin av tre anledningar:

För det första genomför den, som titeln avslöjar, en "kritik" av all tidigare filosofi, från den grekiska kunskapsteorin fram till de två dominerande tankeströmningarna empirism och rationalism. Man kan säga att Kant på grundligast möjliga sätt går igenom, analyserar och demonstrerar gränserna för allt mänskligt tänkande fram till hans samtid. Och i och med detta kommer Kant att definiera begreppet "kritik" inom som ett filosofiskt begrepp som innebär utforskande av gränser. Vilket inte ska sammanblandas med den vardagliga användningen när "kritisk" betyder ungefär att man "är emot något". Kritik av det rena förnuftet är alltså en undersökning, snarare än ett program eller en metod. 

För det andra är *Kritik av det rena förnuftet*, tillsammans med flera andra arbeten av Kant, ett försök att skapa en sömlös koppling mellan den rådande naturvetenskapen och filofin så att de kan ha samma vetenskapsteoretiska utgångspunkter och därmed kunna korsbefrukta varandra. Kant, som både bedrev naturvetenskaplig forskning och undervisade i matematik och geometri, ville skapa en objektiv vetenskapsteori för Newtonsk fysik och Euklidisk geometri, en filosofi som stod sida vid sida med naturvetenskaperna vid forskningsfronten. Huruvida detta lyckas eller inte kommer sedan att bli en vetenskapsteoretisk debatt som inte har avtagit ens idag, snart 250 år senare.

För det tredje kan man säga att Kants Kritik av det rena förnuftet konsoliderar och definierar stora delar av den begreppsapparat som vi idag använder oss av som kunskapsteoretiska standardverktyg. När vi talar om kunskap a priori eller a posteriori, om analytiska och syntetiska omdömen, åskådningar, tinget i sig, och så vidare så faller vi tillbaka på hur Kant fixerade dessa begrepp under sjuttonhundratalet sista decennier. 



### Bakgrund 

Men vad var då bakgrunden till denna nya Kantianska kritik?

Den tyskspråkiga filosofin hade under en lång tid värjt sig från de brittiska empiristernas skeptiska program som hade undergrävt den skolastiska och rationalistiska filosofin. Men det började bli att svårarföljaree att bortse från framförallt Humes kritik av den på kontinenten dominerande rationalismen. 

Kant var verksam i Königsberg, nuvarande Kaliningrad, som knappast var Europas centrum för filosofi under sjuttonhundratalets sista decennier, men genom att vara en viktig handelsstad var staden inte heller helt i  periferin. Engelska handelsmän, speciellt en figur med  namnet Joseph Green som blev Kants nära vän, tog med sig både fysiska böcker och berättelser om de brittiska empiristerna, speciellt Locke och Hume, och  kunde på så sätt introducera dessa nya idéer, trots att de var skrivna på engelska som ännu inte blivit det dominerande vetenskapliga språket.
 Den brittiska Empirismen ringde likt en väckarklocka för Kant, som med sina egna ord väcka honom ur sin "dogmatiska slummer" [@kantProlegomenaAnyFuture2004 s. 10]. De brittiska'empiristerna hade inte bara goda argument. Deras filosofi hade dessutom den vetenskapliga revolutionens centrum som sin utgångspunkt. Bacon, Newton och Boyle hade på olika sätt visat hur matematik och empiriska observationer kunde kombineras till ett mycket kraftfullt vetenskapligt projekt, ett projekt som fick den rationalistiska filosofin att framstå som ett inåtvänt, regelföljande och verklighetsfrånvänt bestyr. Kants *Kritik av det rena förnuftet* inleds till och med med ett citat av Francis Bacon.

Men Kant var inte beredd att följa Humes skeptiska bana. Snarare såg han denna intellektuella väckarklocka som en möjlighet att skapa en vetenskapsteori som *harmonierade* med denföljare samtida naturvetenskapens forskningsfront, utan att för den sakens skull minimera filosofins roll som Hume gjorde. 

Mot denna bakgrund ställde han 1787 följande två frågor i *Kritik av det rena förnuftet*: "Hur är ren matematik möjlig? Hur är ren naturvetenskap möjlig?" [@kantKritikAvDet2004 s.102/B20].

När Kant säger "ren" menade han, som vi kommer att se, en kunskapsform som är *fri från empiri*, något som Hume endast tillåtit för geometri, algebra och aritmetik[^77]. Kants frågeställning handlade alltså om gränserna för den rationalistiska filosofin i ljuset av den empiriska naturvetenskapens framsteg, framförallt med hänvisning till Newton. Hur långt kommer vi med hjälp av vårt förnuftsbaserade tänkande, och var någonstans slutar det. Denna fråga ställer sig vetenskapsteorin än idag [@howardEinsteinKantOrigins1994 s. 58], fast givetvis på nya sätt.



## 2. Kant och kritiken av det rena förnuftet

Vad är då de vetenskapsteoretiska huvuddragen i Kritiken av det rena förnuftet? Och varför kallas den för en "kopernikansk vändning"

<!-- Kants *Kritik av det rena förnuftet* [@kantKritikAvDet2004] är ett omfattande verk, både till volym och komplexitet. Det utgör dock en nästintill obligatorisk passagepunkt för all senare vetenskapsteori, vare sig man anser att det utgör den västerländska filosofins stora
återvändsgränd eller om man ansluter sig till den långa tradition av
"kantianism" som baserar stora delar av sin kunskapsteoriföljare på dess utgångspunkter. Kants centrala vetenskapsteoretiska problem har två sidor.-->
Det första handlar om att finna en väg mellan det stillestånd som den rationalistiska filosofin hade hamnat i, vilket Kant ofta hänvisar till som dogmatiska tendens, och den framrusande empiristiska skepticism som Hume med flera hade presenterat, vilket ledde till att exempelvis kausalitet blev nästintill otillgängligt som säker vetenskap. Detta utgör den konventionella beskrivningen i hur Kant skriver in sig som en av upplysningsfilosofernas absolut mest centrala figurer.

En mindre uppmärksammad sida består av hur Kants vetenskapsteori förhåller sig till den vetenskapliga revolutionens utveckling som sådan. Men denna sida har dock uppmärksammats, dels under mellankrigstidens diskussioner mellan nykantianer och Wienkretsen, dels i samtida forskning som båda analyserar hur Kants utgångspunkter, val av problemområden och lösningsförslag vilar på en naturvetenskaplig grund, som spänner från Euklidisk geometri till Kopernikansk astronomi och Newtonsk fysik.

<!-- Kant erbjuder därmed ett alternativ som han ibland kallar för en
"kopernikansk vändning" inom filosofin. Liknelsen haltar en aning eftersom Kopernikus ju avvecklade människan (jorden) som universums mittpunkt. Vad Kant gör är i det närmsta det motsatta, för här hamnar människans tänkande i centrum. Genom vår förmåga att begreppsliggöra och sammanlänka både våra empiriska erfarenheter och våra förnuftsbaserade slutledningar kan man, med ett samtida uttryck, säga att vi
"konstruerar" världen. Istället för att, som rationalisterna tänkte sig, sätta Gud som facit för det perfekta tänkandet, och istället för att, som de brittiska empiristerna (Hume och Locke) tänkte, se människan som ett tomt blad som fylls med sinnesintryck, så tänkte Kant att det är just människan som är den som dirigerar å ena sidan det förnuftsbaserade tänkandet likväl som hur den empiriska erfarenheten ska sorteras, sammanfogas och bestämmas. -->

Men, liknelsen med Kopernikus fungerar ändå väldigt bra för att belysa hur  Kant helt och hållet försöker förskjuta referensramen, alltså frame of reference, från att varit centrerad kring tingen  i sig och deras substanser, till att istället låta kunskap gravitera kring strukturen för det mänskliga tänkandet som sådant. 

Så, precis som Kopernikus nu kunde grunda sin astronomi i en observationspunkt på jorden som istället frör att vara stilla istället färdades runt solen, så kunde nu Kant påbörja all kunskapsteoretisk analys i människan. Men inte som ett isolerat Res Cogitans, som Descartes figur som vände sig bort från världen, utan som en rationell vetenskaplig filosofi som rörde sig inom ramen följareför det som var möjligt att testa mot erfarenheten. 

Den här kopernikanska vändningen är sedan utgångspunkten för hela Kants begreppsapparat. 

I Kants *Kritik av det rena förnuftet* definieras några begrepp för hur detta går till, begrepp som förvisso var välkända i tidigare rationalistisk filosofi, men som i och med Kant får en delvis annan innebörd som gör att de fortfarande tillhör vetenskapsteorins grundbegrepp. Framförallt de bekanta begreppsparen *a priori* och *a posteriori*, samt analytiska och syntetiska omdömen. Dessa distinktioner är viktiga för Kant, för de fungerar som en första sorteringsmekanism, som genom *Kritik av det rena förnuftet* blir alltmer detaljerad, med syfte att utforska exakt var någonstans gränserna går för att med olika medel nå sann kunskap, och hur de nödvändiga a prioriska kopplingarna ser ut i förhållande till de på sin höjd sannolika empiriska förknippningarna.

Den aprioriska kunskapen definieras som de universella kognitioner som med nödvändighet är sanna, men som är helt befriade från empiri (B3) Motsatsen är a posteriori, alltså den erfarenhetsbaserade kunskapen som nås via våra sinnen, men som bara säger vad som är, inte vad som är nödvändigt. Om vi bara skulle ha apriorisk kunskap så skulle den vara tom på innehåll, eftersom den är fri från empiri. Men om vi bara skulle ha kunskap från erfarenheten, a posteriori, så skulle det inte finnas något sammanhang eller koppling mellan intrycken. Vi skulle då bara leva i en osammanhängande mångfald av intryck, som skulle te sig omöjlig att förstå.

En avgörande skillnad mellan Hume och Kant är att den förra gav prioritet till erfarenheten a posteriori, och bara betraktade vår förmåga att se sammanhang och samband (till exempel kausalitet) som en vana (habit). Men Kant tänker sig en mycket mera aktiv människa, vars aprioriskt grundade förnuft spelar en mycket större roll i att göra världen begripbar - en roll som inte är en oreflekterad vanemässig process, utan är aktiv, förnuftsgrundad och vetenskapligt kompatibel.

## Kants vetenskapsteori, genom Inledning B.


### A priori, a posteriori 

Redan i de första meningarna i de båda inledningarna sätter Kant tonen för det centrala problem som uppstår när det aprioriska och det aposterioriska ska sammanfogas till en sammanhängande kunskap. Kant börjar med att i empiristisk ton slå fast att allt tänkande börjar med erfarenheten. Det är den verkliga fysiska världen som så att säga tänder den gnista som väcker tänkandet till liv. Redan här formulerade Kant, i princip på samma sätt som Hume, ett grundläggande problem, som i efterhand kommit att kallas för ett induktionsproblemet. följareDen empiriska erfarenheten kan bara säga oss vad som finns vid ett enskilt tillfälle och "\[a\]v just det skälet ger den oss ingen sann allmängiltighet" (A1). Erfarenheten ger oss således aldrig "sina omdömen sann eller sträng utan enbart förmodad och komparativ allmängiltighet (genom induktion)" (B3).

Men även om erfarenheten är det som sätter igång tänkandet, så är det inte det som dikterar tänkandet. Snarare är det så att vår kognitiva fakultet, eller tänkandet, ur sig själv är det som styr och sorterar den empiriska mångfalden. Detta leder Kant till att ställa frågan om det finns en kunskap, och i så fall vilka gränser en sådan kunskap skulle ha, när den är helt *fri* från empiri. Detta är alltså vad som menas med aprioriskt tänkande, till skillnad från empirisk erfarenhet a posteriori.

Men Kant betonar att med a priori menas något som är absolut fritt från erfarenhet. Exemplet med mannen som tar bort stenar från grunden till sitt hus så att det rasar illustrerar detta (B2). Även om man borde ha kunnat veta oberoende av erfarenheten att ett hus med försvagad grund kommer att rasa, så menar Kant att inte ens de grundläggande principerna att tunga kroppar faller till marken är fria från erfarenhet, eftersom det krävs tidigare erfarenheter av fallande kroppar.

Vad finns det då för kunskap som är oberoende av erfarenheten? Kant tar upp matematiken som det tydligaste exemplet på en kunskapsform som kan nå objektiv ny kunskap utan att för den delen ta in något via sinnesintrycken. Detta fördjupas och förklaras framförallt i B-introduktionen, men först är det viktigt att ta upp definitionerna för analytiska och syntetiska omdömen:

> Antingen hör predikatet B till subjektet A, såsom något som (förtäckt)
> innehålls i detta begrepp A, eller så ligger B helt utanför begreppet
> A, men är alltjämt förknippat med det. I det förra fallet kallar jag
> omdömet analytiskt, i det senare syntetiskt. Analytiska omdömen (de
> jakande) är alltså omdömen där predikatets förknippning med subjektet
> är tänkt genom identitet, medan omdömen där denna förknippning tänks
> utan identitet skall kallas syntetiska (A6-7, se även B10-11).

Kant definierar ett analytiskt omdöme som något som är klargörande gällande någots identitet. Till exempel "alla kroppar är utsträckta" eller "alla cirklar är runda". I kropp och cirkel, i deras identitet, ryms utsträckthet och rundhet. Vi behöver aldrig gå utanför begreppen, men vi lär oss heller ingenting nytt egentligen. Det enda vi har gjort är att klargöra vad vi menar. 

Syntetiska omdömen är utvidgande. Alla empiriska (a posteriori) satser är syntetiska. Om jag säger "det regnar ute nu" eller "alla granar i Sverige är gröna" så utvidgar jag vad vi vet. Men, syntetiska omdömen måste inte vara empiriska, de kan även vara a prioriska. Kants exempel är satsen "alla kroppar är tunga", vilket då utvidgar begreppet "kropp" och tillägger genom syntes begreppet "tung". Vi får alltså veta något nytt om kroppar, vilket vi inte fick i satsen "alla kroppar är utsträckta".

Denna uppdelning är kanske den mest centrala delen i Kants filosofi och till detta grundläggande problem kommer stora delar av den framtida litteraturen att återkomma till. Men vad menas då egentligen? Kant ger två exempel i sina introduktioner: "Alla kroppar är utsträckta" är ett analytiskt omdöme och "Alla kroppar är tunga" är ett syntetiskt omdöme. I det första fallet, argumenterar Kant, så är det med nödvändighet så att en kropp måste vara utsträckt, det är dess "identitet". Man kan säga att "kropp" innehåller "utsträckthet". Men i det andra fallet, "alla kroppar är tunga", så menar Kant att det rör sig om en addition av ett predikat som inte nödvändigtvis hör begreppet "kropp", det är inte dess identitet. Med andra ord, vi kan enbart genom en analys av begreppet kropp fälla omdömet att en kropp alltid är utsträckt. Men för att kunna säga att alla kroppar är tunga måste vi addera erfarenhetsbaserad kunskap (a posteriori), alltså fälla ett syntetiskt omdöme. Genom att undersöka hur kroppar är, så kan vi upptäcka att de är tunga, och därmed foga predikatet "tung" till "kropp". Detta är principen för syntes.

Men, det är ingen större utmaning att göra uppdelningen så här. Att begrepp kan analyseras och förtydligas med logik och därmed göras absolut nödvändigt sanna är ju känt sedan antiken. Jämför med det slitna exemplet: "alla människor är dödliga", "Sokrates är en mföljareänniska",
"Sokrates är alltså dödlig". Likväl, att empirisk kunskap är möjlig, om
än osorterad och kaotisk, hade de brittiska empiristerna visat filosofiskt, och den vetenskapliga revolutionen från 1600-talet och framåt visat genom omvälvande ny kunskap och innovationer.\'

### Kausalitet, orsak, verkan
Nu har vi alltså två distinktioner klargjorda. Kunskap a priori och a posteriori samt analytiska och syntetiska omdömen. Vad leder då detta till?

Det stora problemet, rent vetenskapsteoretiskt, blir att lösa upp det problem som Hume beskrev bland annat i *Inquiry* om kausalitet, alltså om orsak och verkan, grunden för all naturvetenskaplig kunskap om naturlagarna. 

 Den teoretiska naturvetenskapen kan, menar Kant,  omöjligen nöja sig med vana (habit) som grund för kausalitetsförhållanden. Att något orsakar något annat är den fråga som varje ny banbrytande upptäckt måste bevisa (eller motbevisa) för att naturvetenskaperna ska kunna gå framåt. Förvisso ska man kanske inte göra för stor sak av filosofins roll i detta problem. Snarare är det så att Kant och samtida filosofer de närmsta två århundradena arbetade i kölvattnet av vetenskapernas framsteg och motgångar och någonstans i turbulensen måste problemet med kausalitet lösas. Men det är ändå kännetecknande för den filosofiska revolutionens grundläggande attityd i det att dess vetenskapsteori har ambitionen att vara *preskriptiv* i förhållande till naturvetenskaperna och berätta för dem hur de *bör* göra.

### Analytiska och syntetiska omdömen

Kant introducerar därmed syntetiska omdömen a priori som en väg ur följande problem: De analytiska omdömena som sker a priori kan bara förtydliga begrepp och satser, inte skapa någon ny kunskap. Empirisk erfarenhet a posteriori, kan å andra sidan bara ge oss fragment av verkligheten som inte är allmängiltiga. Kausalitetens problem är än så länge olösligt, eftersom om vi ska säga att "värme orsakar att is smälter till vatten", så kan vi möjligtvis med analytiska omdömen reda ut exakt vad värme, is och vatten är för något. Men för att nå kunskap om själva processen av smältande vid uppvärmning så behöföljarever vi empirisk erfarenhet (exempelvis genom experiment). Och den empiriska erfarenheten är ju, som Hume påvisat, förvisso säker men inte det minsta *allmängiltig*. För att kunna formulera en naturlag i stil med att "vatten varmare än 0 grader antar flytande form (vid havsnivå)" så måste det vara möjligt att koppla ihop själva värmandet med att isen förändrar sin identitet från fast till flytande.\ Lösningen på kausalitetens problem är egentligen två. Det första, menar Kant, är helt och hållet aprioriskt, och därmed generellt. I satsen "all förändring måste ha en orsak" så,

> \... innehåller själva orsaksbegreppet så uppenbart begreppen om en
> nödvändig förknippning med en verkan och om en sträng allmängiltighet
> hos regeln, att orsaksbegreppet skulle gå helt förlorat om man, liksom
> Hume, ville härleda det ur en ofta upprepad anslutning mellan det som
> sker och det som föregår, samt ur en vana (alltså blotföljaret subjektiv
> nödvändighet), som uppkommer därigenom, att förknippa föreställningar
> med varandra. (B 5)

I denna mening måste alltså kausaliteten finnas i allmänhet. Men, detta
är ju endast en slags begreppsanalys, en sanning som förvisso är nödvändig, men som samtidigt inte har något egentligt innehåll. Om vi i stället tar satsen "allt som sker har sin orsak" (B13) så kan vi inte längre härleda "orsak" ur "sker". Vi måste koppla ihop skeende med orsak med hjälp av vårt syntetiska omdöme a priori.

I B-inledningen ger Kant följande exempel från matematiken: 7 + 5 = 12, som han menar inte är analytiskt. Det ligger varken i begreppet 5 eller 7 något som ger oss 12, det är så att säga inte inbegripet i talens identitet. Istället är 12 ett syntetiskt omdöme, eftersom vi måste ta "åskådningen" (inte empirisk nödvändigtvis, utan tillhörande den "transcendentala logiken") till hjälp för att lägga samman 5 och 7 för att få fram summan 12. Kant skriver att "\[b\]egreppet tolv är på intet sätt redan tänkt i och med att jag tänker mig enbart denna förening av sju och fem, och om jag aldrig så länge analyserade mitt begrepp om en sådan möjlig summa, skulle jag ändå inte påträffa tolv däri." (B 15). Detta skiljer sig från identitetens logik, alltså a = a, 2 + 2 = 4, et. cetera. Vi måste använda det syntetiska omdömet, speciellt när det gäller stora tal (nuförtiden använder vi miniräknare) eftersom vi så att säga måste åskåda (som en slags tankeprocess) och räkna fram resultatet. Samma sak gäller för geometrin. Satsen "trianglars vinkelsumma är (alltid) 180 grader" är ett *analytiskt* omdöme a priori; det är nödvändigt och universellt, och summan 180 ligger redan i begreppet triangel. Satsen "Om summan av två vinklar i en triangel är 173 grader måste den tredje vara sju grader\" är däremot *syntetisk*, eftersom det är något som *adderar* kunskap om en triangels tredje vinkel som vi inte visste direkt, utan behövde räkna ut.

Man skulle kunna säga att de syntetiska omdömena a priori är Kants primära villkor för att kunskapen ska kunna växa. Eftersom han inte går med på att induktion är en möjlighet till säker kunskap (syntetiska omdömen a posteriori) då den inte kan uppnå allmängiltighet, är det just genom de syntetiska omdömena a priori som vi kan beskriva naturlagarna. En slags transcendental idealism skulle man kunna kalla det för.

Syntetiska omdömen a priori är inte bara grunden i matematiken, utan även i naturvetenskapernas grundläggande teorier och principer. Ett exempel från B-inledningen är "vid varje överföring av rörelse måste alltid verkan och motverkan vara varandra lika" (B17). Att Kant väljer detta exempel, alltså Newtons tredje rörelselag, skall förstås i historiskt ljus. Newton, som spelade en stor roll i Kants fortsatta filosofi, är ju vid denna tid att jämföra med att hänvisa till "forskningsfronten" inom fysiken, vilket även ligger i linje med att Kant senare i texten besvarar frågan "hur är ren naturvetenskap möjlig?" med att det "bevisas genom deras verklighet" (B20). Här uppstår det mest tydliga motargumentet mot Hume och de brittiska empiristerna. Förvisso spelar den "vanliga" empiriska naturvetenskapen en stor roll när den genomför sina experiment och observationer. Men för Kant måste det även finnas en "ren naturvetenskap" som formulerar kunskap a priori, som med nödvändighet är sann. För även om vi kan genomföra en stor mängd experiment som "bevisar" Newtons tredje rörelselag, skulle sådana experiment inte kunna skapa den absoluta säkerhet som naturvetenskaperna kräver (se induktionsproblemen ovan). Kant blev på så sätt beroende av Newtons fysik, speciellt hans begrepp om tid och rum som han diskuterar i det nästföljande kapitlet om den transcendentala estetiken, (se bland annat B56) där tiden och rummet som transcendentala syntföljareetiska omdömen a priori befästs




## 3. Arvet efter Kant
Vad är då arvet efter Kant? Eller, för att vara lite mera precis, vad är arvet efter *Kritik av det rena förnuftet*?

Detta ämne är såklart alldeles för stort att täcka in. Men det finns ett spår som är det mest centrala ur vetenskapsteoretisk synvinkel, och det faller åter tillbaka på motsättningen mellan empirism och rationalism. Det handlar om krocken på det tidiga nittonhundratalet mellan nykantianism och logisk empirism.

Problemet är den transcendentala estetiken. För Kant finns det "två rena sinnliga åskådningsformer som är principer för kunskapen a priori, nämligen rum och tid" (B36)". Alltså, rum och tid är inte något empiriskt, begrepp som vi alltså har hämtat från erfarenheten.

Snarare, menar Kant, är begreppen om rum och tid nödvändiga teoretiska konstruktioner i vårt tänkande. Därav det krångliga uttrycken "transcendental estetik". Alltså transcendental betyder universellt objektivt oberoende av erfarenheten eller a priori och estetik betyder ungefär här vad som är möjligt att begreppsliggöra och begripa inte ur erfarenheten utan i relation till erfarenheten. 

Kort sagt, för att vi ska kunna genomföra en teoretisk naturvetenskaplig tankeoperation -  Låt säga att vi ska räkna ut arean av en cirkel enligt formeln Area = pi gånger radien i kvadrat - så är en sådan geometrisk uträkning beroende av att vi har ett totalt grundläggande begrepp om rummet. Vi kan alltså inte tänka en "cirkel" en "radie" eller en "area" utan att först och främst tänka tanken om ett utsträckt rum. Detta rum är alltså vad som kvarstår om vi tar bort alla empiriska objekt, alla teoretiska figurere (cirklar, kvadrater, trianglar osv.). Kvar finns då bara ett enda oändligt rum, som en grundförutsättning för all geometri. Utan detta rum, inga Euklidiska axiom. 

Kant menar att detta rumsbegrepp gör det möjligt att göra geometriska sanningar apodiktiska (eller nödvändigt sanna), alltså tillgängliga som universella a prioriska sanningar. Till exempel att summan av en triangel alltid är 180 grader. Kants rum utgick ifrån och var baserat på Euklidisk geometri, som ju hade varit giltig i tvåtusen år och ingen vid Kants tid hade tänkt bortom. 

Men, och detta är det stora problemet, vad händer om det där rummet har en annan struktur, till exempel som i de icke-euklidiska geometrierna som skulle formuleras av Gauss, Bolyay, Riemann och Lobachevsky under artonhundratalet? 




## Referenser
 Kant, I. (2004a). Kritik av det rena förnuftet (J. Emt, Trans.). Thales. Kant, I. (2004b). Metaphysical foundations of natural science (M. Friedman, Trans.). Cambridge University Press. Kant, I. (2004c). Prolegomena to any future metaphysics that will be able to come forward as science: With selections from the Critique of pure reason (Rev. ed). Cambridge University Press. Kühn, M. (2002). Kant: A Biography (Paperback). Cambridge Univ. Pr. Sigmund, K. (2017). Wienkretsen filosofi vid avgrundens rand. Fri Tanke.

