# Wienkretsen och den vetenskapliga världsuppfattningen

* [Spotify](https://open.spotify.com/episode/0Wi7MsJ1zHRG5FGUNnkBex?si=tyOs2TEMRyOWLhGsRgW6Wg)
* [Archive.org](https://archive.org/details/vetenskapsteori-abcs-01-e-03-wienkretsen)

#Intro

Idag ska vi tala om en rörelse eller grupp tänkare som ibland kallas för Wienkretsen, en rörelse som brukar innefattas i den bredare beteckningen *logisk empirism*.

Wienkretsen var som mest aktiv under 1920 och 1930-talet, men dess ursprungliga tankar formulerades redan under 10-talet i Wien. 

Vi ska fokusera på en kort och kollektivt författad text som har titeln *Den vetenskapliga världsuppfattningen*, författad 1929 av Hans Hahn, Otto Neurath och Rudolf Carnap. Denna text, ursprungligen med titlen *Wissenschaftliche Weltauffassung. Der Wiener Kreis* finns faktiskt i svensk översättning av Jim Jakobsson som ett appendix till Karl Sigmunds bok "Wienkretsen: filosofi vid avgrundens rand" som jag rekommenderar varmt. 

Denna text kan läsas som ett manifest för Wienkretsen och den logiska empirismen. Men man kan även använda den för att diskutera övergripande vetenskapsteoretiska problem. Jag kommer att fokusera på tre sådana: 

Det första problemet kan vi kalla för intersubjektivitetens och det kollektiva vetandets problem. Wienkretsen vände sig emot det individualistiska kunskapsideal som vi kan finna hos bland annat Descartes och annan upplysningsfilosofi och förespråkade istället en kollektiv intersubjektiv enhetsvetenskap. Men vad menades egentligen med det?

Det andra problemet handlar om den logiska analysen och det begrepp om mening som den logiska empirismen skulle komma att förespråka. Genom att analysera det vetenskapliga språket med hjälp av vad man kallade för en logisk analys så skulle man kunna, menade Wienkretsens medlemmar, "rena" vetenskaperna från metafysik och styra dem mot empiriskt verifierbara protokollsatser. 

Det tredje problemet handlar om Wienkretsens avfärdande av rationalistiskt genererad kunskap, mera precist om de kantianska syntetiska omdömena a priori. I ljuset av att grundvalarna för matematik, fysik och geometri hade omkullkastats och rekonstruerats under artonhundratalet, menade Wienkretsen att all filosofi som tänkte sig att dessa naturvetenskaper kunde grunda sig i det mänskliga tänkandet hade fel. Istället tänkte man sig att den enda kunskapsteori som kunde omfatta dessa snabba förändringar var en strikt hållen empirism, som för varje ny klargjord tanke genast prövade den mot erfarenheten. 


### Intersubjektivitetens problem

Det första problemet och det viktigaste problemet som Wienkretsen tar upp är också är en nygammal idé inom empirismen är intersubjektiviteten. 

Det är dags att citera ett stycke som sammanfattar hela målsättningen med Wienkretsens idé om en enhetsvetenskap, alltså vad man skulle kunna kalla för en gemensam begreppsplattform för alla empiriska vetenskaper. De skriver: 

> Ur denna målsättning [Enhetsvetenskapen] följer att det *kollektiva arbetet* betonas; ur detta också att det intersubjektivt fattbara framhävs; ur detta framspringer sökandet efter ett neutralt formelsystem, en symbolik befriad från de historiska språkens slagg; ur detta också sökandet efter ett samlat begreppssytem. Redlighet och klarhet eftersträvas, fjärran dunkel och outgrundliga djup avvisas. I vetenskapen finns inga djup; allt är yta. Sigmund, s. 375)

- Kollektivt arbete i linje med Bacon New Atlantis. 
- Intersubjektivt fattbart - Till skillnad från Descartes och rationalismen. 
- Samlat begreppssystem - enhetsvetenskap
- Inga djup - avvisande av metafysik


### Den logiska analysens problem

> Den *logiska analysens metod* är det som väsentligen skiljer den nya empirismen och positisvismen från den äldre [...] När någon hävdar >>det finns en Gud<<, >>världens urgrund är det omedvetna<<, >>det finns en enteleki som styrande princip i levande varelser>>, så säger vi inte >>det du säger är falskt<<; utan vi frågar: >>vad menar du med dina utsagor?<<

- Endast de utsagor som kan prövas mot erfarenheten är meningsfulla. 
- Protokollsatser


### De syntetiska omdömena a prioris problem
 
Vad menas då med metafysik? Fler saker, men när det kommer till den egentliga filosofiska diskussionen så:

> Metafysikens andra grundmisstag består i uppfattningen att *tänkandet* antingen kan leda till kunskap utifrån sig självt, utan utnyttjande av något som helst erfarenhetsmaterial, eller åtminstone nå fram till nytt innehåll genom slutledningar utifrån givna sakförhållanden. (377)

- detta är antifilosofin och avfärdandet av rationalismen, från descartes till kant


> Den vetenskapliga världsuppfattningen erkänner ingen obetingat giltig kunskap vilande på rent förnuft, inga >>syntetiska omdömen a priori<< av det slag som ligger till grund för Kants kunskapsteori och i än högre grad för all för- och efterkantiansk ontologi och metafysik. (378)

- avfärdandet av Kant

> I den vetenskapliga beskrivningen kan endast objektens struktur (ordningsform) ingå, inte deras >>väsen<<. Det som förbinder människorna i språket är strukturformlerna, i dem framträder innehållet i människors gemensamma kunskap. De subjektivt upplevda kvaliteterna - rödheten, lusten - är som sådana just bara upplevelser, inte kunskaper; i den fysikaliska optiken ingår endast det som i princip är begripligt även för den blinde (379-10).

- inga metafysiska väsen.
- upplevelser är *subjektiva*, kunskaper är *intersubjektiva*

## Referenser
 
 Sigmund, K. (2017). Wienkretsen filosofi vid avgrundens rand. Fri Tanke.

